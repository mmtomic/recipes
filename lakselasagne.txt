Lakselasagne:

Ingredienser:
ni eller ti ferske eller tørkede lasagneplater

en halv kilo fersk laks i tynne skiver

en halv kilo frossen eller fersk spinat (her er det fint å blande begge deler)

fire dl kremfløte

en finhakket løk

to fedd hvitløk

75-100 gr revet ost

en liten neve frisk eller 1 ts tørket basilikum

saften av en sitron

litt revet muskatnøtt

havsalt og sort pepper etter smak

frisk finhakket dill

Fremgangsmåte: 

Sett ovnen på 180 °C og hakk opp løk og hvitløk, fres den myk og blank i litt olivenolje og ha deretter i spinaten og en halv dl vann. La det småkoke til spinaten er løst godt opp. Tilsett fløten og rør godt sammen på svak varme. Tilsett sitronsaft, salt, pepper og muskat samt basilikumen. Smak den til og sjekk om den trenger mer salt eller sitron Trekk pannen av platen og la sausen avkjøle seg litt.

Smør en ildfast form og tilbred lasagneplatene slik det står på pakken. Skjær opp laksen som skal være rå i tynne skiver. Den vil koke seg ferdig i sausen.

Legg opp lasagnen lagvis med spinatsaus, lakseskiver og lasagneplater og avslutt med sausen. Sett formen inn i ovnen og bak den i ti minutter . Ha på revet ost og bak den i omlag tjue minutter til. Dryss på litt frisk hakket dill og la den hvile i fem til ti minutter før du skjærer den opp.

Opprinnelse: http://millasmat.com/middag/lakselasagne